Molti dei più grandi attacchi effettuati ai danni di un ICS non utilizza un'unica vulnerabilità presente su un unico obiettivo, ma, al contrario sono attacchi altamente sofisticati che combinano elementi di diversi tipi di malware, utilizzando molteplici vettori d'attacco, in modo da aumentare la gravità del danno causato e la velocità con cui il software riesce a diffondersi.

Originariamente gli attacchi combinati utilizzavano diverse tipologie di malware, il cui dispiego avveniva in maniera sequenziale. Un esempio può essere un attacco phishing con cui si ottiene l'accesso nel sistema, scavalcando il firewall. Da qui poi viene avviato un keylogger, con cui si acquisiscono le credenziali di accesso alla rete interna, rendendo possibile un attacco diretto al sistema di controllo o ottenere dati importanti e protetti. Al giorno d'oggi, il concetto di attacco combinato si è evoluto fino ad arrivare ad un grado di complessità veramente elevato. Il primo caso fu proprio registrato con Stuxnet, un worm in grado di variare il suo comportamento a seconda dell'ambiente in cui veniva eseguito. Questo concetto è stato chiaramente portato avanti, sfociando nella creazione di altri malware molto pericolosi e altrettanto complessi, come ad esempio Flame, una delle numerose varianti create a partire dallo steso Stuxnet.

Da sottolineare che per questo tipo di minacce gli attaccanti possono utilizzare sia metodi per colpire da remoto, così come possono avvalersi di complici che agiscono in locale, direttamente dall'interno dell'obiettivo da attaccare. Questo fa sì che l'attacco possa essere ancora più imprevedibile, riducendo ulteriormente l'efficacia dei metodi di difesa preventivi.