Nel corso del gioco vedrai comparire alcune persone che si aggireranno all'interno dell'edificio. Molto spesso questi sono impiegati che devono svolgere il proprio lavoro, ma può capitare che vi siano anche dei malintenzionati tra di loro. Per scoprirlo puoi cliccare sulla persona ed indagare su di essa chiedendo le sue credenziali. Cerca di individuare eventuali errori riportati sul tesserino, come immagini non corrispondenti o errori nello spelling del nome, del cognome e dell'incarico. Una volta effettuato il controllo potrai decidere se licenziare il dipendente (nel caso in cui sia un malintenzionato) oppure congedarlo, per permettergli di tornare a svolgere il proprio lavoro (importante nel caso di dipendenti legittimi). Ovviamente potrai acquistare tramite il negozio miglioramenti che ti permetteranno di effettuare controlli sul personale più velocemente e in maniera più efficace.