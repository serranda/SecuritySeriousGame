Analizziamo ora alcune dinamiche di gioco. Partiamo innanzitutto dai soldi: come puoi notare, i soldi che hai a disposizione incrementano in maniera automatica. Il fattore di incremento dipende dal numero totali dei dipendenti, più persone lavorano nell'azienda, maggiori saranno gli introiti. Attenzione, però, perché maggiori saranno i tuoi guadagni, maggiori saranno i tentativi da parte degli attaccanti di danneggiare i tuoi sistemi informatici. Un altro modo per incrementare i soldi è legato alle attività dei tuoi dipendenti. Durante il gioco vedrai comparire alcuni dipendenti che dovranno svolgere delle mansioni. Se riusciranno a portare a termine il compito senza alcun intoppo, l'azienda riceverà un bonus negli introiti. 