In questo capitolo si analizza il concetto di Serious Game. Nella sezione \ref{sec:general} viene data inizialmente una definizione di Serious Game, analizzando i vari aspetti che li caratterizzano (\ref{sec:whatare}). Successivamente sono riportate un'analisi sulla classificazione delle varie tipologie di Serious Games (\ref{sec:classification}) e una sui vantaggi che comporta il loro utilizzo in ambito formativo (\ref{sec:benefits}). Nella sezione \ref{sec:cases} infine sono presi in considerazione alcuni Serious Games, descrivendo le loro funzionalità, gli obiettivi prefissati al momento della loro realizzazione dagli sviluppatori e come essi sono riusciti a raggiungerli.

\section{Concetti generali\label{sec:general}}

\subsection{Definizione di Serious Games\label{sec:whatare}}

Il concetto di Serious Game è stato a lungo analizzato e discusso nel corso del tempo. Uno dei primi cenni a questo argomento è presente addirittura in alcuni scritti di Platone in cui il filosofo descriveva l'importanza dei giochi per la formazione dei bambini, dato che potevano fornire uno stimolo fondamentale ai fini dell'apprendimento e della formazione \cite{Angour_2013}. Vi sono poi molti esempi storici di applicazioni di metodi educativi/didattici ai giochi. Chaturgana, identificato come il precursore degli scacchi, è uno dei primi giochi di cui si ha traccia in cui si deve applicare una tattica militare al fine di avere la meglio sull'avversario \cite{Parlett_1999}. Il concept originario del Monopoli, Landlord's Game, creato nel 1902, invece, era stato studiato per mostrare i reali pericoli del capitalismo nella società di allora \cite{Parlett_1999}. 

Il primo a parlare esplicitamente di ``Serious Game'' fu, negli anni `70, Clark Abt nel suo libro ``Serious Games'', in cui li definisce (\cite{Abt_1970}) come giochi che ``hanno un intento educativo esplicito e attentamente ponderato e non sono concepiti per essere giocati primariamente con fini di divertimento''. Questa descrizione è stata ripresa e adattata nel corso degli anni da numerosi altri studiosi, con il fine di permettere una maggior diffusione e comprensione del termine. Tra le varie definizioni si riporta quella data nel 2005 da David Michael e Sande Chen (``giochi che non hanno l'intrattenimento, lo svago o il divertimento come loro scopo primario'') in \cite{Michael_2015}, insieme a quella del 2006 di Kevin Corti \cite{Corti_2006} secondo cui l'apprendimento tramite Serious Game ``è tutta una questione di bilanciare il potere dei videogiochi per accattivarsi ed attrarre l'utente finale con uno scopo specifico, come ad esempio sviluppare nuove conoscenze e abilità''.

Nel 2007, invece, lo studioso e Game designer Ian Bogost propone in \cite{Bogost_2007} il termine ``Persuasive Games'' come sostituto evolutosi a partire da quello precedente, ritenuto troppo restrittivo. In questa categoria, Bogost intende inserire tutti quei giochi che fanno uso della ``retorica procedurale'' (definita, sempre in \cite{Bogost_2007}, come la ``pratica di usare i processi in maniera persuasiva'') come strumento d'apprendimento dell'utente finale. Alla luce di quanto espresso da Bogost, è possibile racchiudere in questa categoria una gran varietà di giochi. Tra questi ne abbiamo alcuni il cui scopo principale non è quello di essere uno strumento di insegnamento, ma hanno trovato comunque un utilizzo in ambito educativo (giochi a cui è stato applicato un``purpose-shifting''). Ad esempio la serie videoludica di ``Assassin's Creed'', in cui il giocatore viene immerso in diversi contesti storici, ricreati in maniera talmente accurata da essere utilizzati come strumento didattico nelle scuole \cite{Fisher_2018, Trepanier_2014}.

Onde evitare confusioni, ai fini di questo lavoro, sono definiti Serious Games tutti i prodotti in cui si unisce un fine ``serio'' alla struttura di un gioco. A questi sono affiancati quei giochi nati con fini di intrattenimento ma che, vuoi per la creazione di modifiche (chiamate ``mod'') ad hoc, vuoi per questioni di ``purpose-shifting'', si ritrovano ad essere utilizzati con scopi didattici/formativi. Insieme definiscono il ``Serious Gaming'', ossia qualsiasi gioco utilizzato con fini ``seri'' che possono o meno essere stati concepiti al momento della loro creazione (cf. fig. \ref{fig:serious_gaming}).

\begin{figure}[tbh]

\centerline{\includegraphics[scale=0.5]{Immagini/serious_gaming.pdf}}
\caption{Grafico che riassume la correlazione tra giochi, Serious Game e Serious Gaming} \label{fig:serious_gaming}

\end{figure}

\subsection{Classificazione}\label{sec:classification}

I Serious Games appaiono una categoria abbastanza ampia e ricca di elementi. Si è reso necessario, quindi, un sistema di classificazione, in modo da poter identificare al meglio i vari giochi appartenenti alla categoria. Fin dal 2002, sono stati fatti diversi tentativi per introdurre altrettanti sistemi di identificazione. Ognuno di essi è stato creato con il preciso scopo di migliorare i difetti del sistema precedente, ma purtroppo nonostante i vari tentativi nessuno di essi si è imposto in maniera generale sugli altri.

In ordine cronologico, le prime metodologie di classificazione sono basati su un singolo criterio di valutazione e possono essere suddivisi in due categorie: 

\begin{description}

\item[Market-based]
in cui il principio di distinzione è dato dal mercato (ossia le persone che ci giocheranno) che utilizza il gioco in questione;
\item[Purpose-based]
dove la classificazione avviene a seconda dell'intento e dello scopo per cui ogni gioco è disegnato e creato.

\end{description}

Le limitazioni di questi metodi sono numerose, in primis il fatto stessi che si basano solo su un solo criterio di distinzione. Inoltre per la classificazione ``Market-based'' il problema principale è che avviene solo tenendo conto dell'uso a cui è destinato il gioco e non del loro effettivo contenuto. Questo inconveniente è stato superato con il metodo ``Purpose-based'', afflitto però da un altro tipo di difetto: vi sono categorie troppo eterogenee che ne limitano l'affidabilità.

Questi metodi, però, hanno avuto il merito di aver ispirato gli studiosi Sawyer e Smith, tanto da creare nel 2008 un loro sistema di classificazione, basato su criteri multipli: il ``Serious Game Taxonomy'' (\cite{Sawyer_2008}). Con questo sistema si categorizzano i giochi secondo due principi:

\begin{description}

\item[Mercato:]
Organizzazioni governative e non governative, Difesa, Salute, Marketing e Comunicazione, Educazione, Settore aziendale, Settore Industriale;
\item[Scopo:]
Giochi per la Salute, Giochi per la Pubblicità, Giochi per l'Allenamento, Giochi per l'Educazione, Giochi per la Scienza e Ricerca, Produzione, Giochi come Lavoro.

\end{description}

Come si può notare, questo sistema è una fusione di quelli precedenti e fa uso di entrambi i criteri di classificazione. Inoltre nella categoria ``scopo'' avviene una sotto-classificazione aggiuntiva, andando ad aggiungere una maggior complessità. Tutto ciò, comunque, permette una miglior comprensione dei Serious Games tramite una categorizzazione più precisa. Ciononostante, anche questo sistema ha dei punti deboli: il criterio ``scopo'' spesso risulta non sufficientemente accurato per alcune tipologie di gioco e sono presenti delle categorie di ``mercato'' e ``scopo'' che risultano coincidenti tra di loro. 

Nonostante i difetti del loro sistema, resta comunque il fatto che l'idea lanciata da Sawyer e Smith di utilizzare più elementi di classificazione risulti abbastanza convincente, a tal punto da essere ripresa nel 2011 da parte di Damien Djaouti, Julian Alvarez e Jean-Pierre Jessel in \cite{Felicia_2011} [cap. 6, pp. 118-136]. Questi 3 studiosi riprendono i 2 principi di classificazione di Sawyer e Smith, a cui però ne aggiungono un terzo, il ``gameplay''. Questo è un aspetto che caratterizza essenzialmente qualsiasi gioco, ma di cui bisogna tener conto anche in questo ambito, dato che non si può scindere completamente un Serious Game dalla sua dimensione ludica. Con il modello da loro teorizzato, i 3 studiosi tentano, quindi, di superare i precedenti sistemi il cui limite principale consiste nel focalizzarsi solo sulla parte ``Serious'', tralasciando quella del ``Game''. 

In i tre aspetti distintivi del modello (fig.\ref{fig:gpsmodel}) sono:

\begin{description}

\item[Gameplay:]
che riguarda al tipo di gameplay utilizzato nel gioco. In particolare, le informazioni fornite da questo criterio riguardano la struttura del Serious Game (come è giocato);
\item[Scopo:]
che riguarda allo scopo per cui è stato designato il gioco. In particolare, gli eventuali scopi, oltre all'intrattenimento, a cui è destinato il Serious Game (perché è giocato);
\item[Ambito:]
che riguarda alle applicazioni a cui è rivolto il gioco. In particolare,il tipo di mercato in cui è inserito e il pubblico che ne fa utilizzo (da chi è giocato).

\end{description}

\begin{figure}[tbh]

\centerline{\includegraphics[scale=0.6]{Immagini/gpsmodel.pdf}}
\caption{Modello G/P/S per la classificazione dei Serious Games; sono riportate anche le sottocategorie per ogni carattere distintivo} \label{fig:gpsmodel}

\end{figure}

Per dimostrare l'efficacia del modello, il ``G/P/S Model'' è stato utilizzato per la creazione di un database di Serious Game \cite{Ludoscience_2011} in cui sono stati raccolti più di 550 Serious Games. Inoltre, essendo di natura collaborativa, se un prodotto risulta mancante all'interno della lista di giochi, è possibile aggiungerlo, classificandolo secondo lo stesso sistema.

Resta comunque anche esso un modello con dei limiti. Dato che è stato ideato per dare una visione generale dei Serious Games, non è possibile fornire informazione dettagliate su una specifica area d'interesse. Ad esempio, se si cerca un Serious Game associato al mercato dell'educazione, non possiamo differenziare tra quelli che trattano di matematica e quelli che trattano di storia. La differenziazione può avvenire solo secondo i criteri specificati dal modello. Ciò non toglie che può essere uno strumento utile per il Serious Gaming, dato che permette di identificare sia i vari Serious Games, che normali prodotti d'intrattenimento a cui è stato applicato un ``purpose-shifting''.  
 
\subsection{Vantaggi derivanti dal loro utilizzo\label{sec:benefits}}

In questa sezione si esporranno i possibili vantaggi derivanti dall'utilizzo dei Serious Games. Gli aspetti benefici sono stati studiati (e tutt'ora continuano ad esserlo) ormai da numerosi scienziati nel corso degli anni. È ormai confermato il fatto che utilizzare videogiochi possa aiutare ad aumentare le capacità di problem-solving, affinare il pensiero strategico e migliorare l'attenzione, la vista e la coordinazione, a seconda dell'area di cervello attivata dal gioco in questione \cite{Subrahmanyam_1994}. 

Inoltre in campo medico si fa sempre più ricorso ai videogiochi sia per questioni legate alla riabilitazione fisica \cite{Lohse_2013, Bonato_2005} , così come per combattere problemi psicologici: fobie, paure, disturbo da stress post-traumatico (PTSD) \cite{Elliott_2015, Saraiva_2007} o disturbo da deficit di attenzione e iperattività (ADHD) \cite{Frye_2017, Kulman_2014}. Questo grazie anche al progresso tecnologico che ha permesso una sempre più elevata immersione del paziente nel mondo virtuale.

Ovviamente, così come sono stati condotti studi sugli aspetti positivi, ne sono stati fatti altrettanti per analizzare i possibili effetti negativi derivanti da un uso improprio dei videogiochi. È stato documentato infatti che un utilizzo prolungato in periodi brevi può portare il giocatore ad assumere comportamenti aggressivi \cite{Anderson_2010} o, addirittura, in alcuni casi, ad un distaccamento dalla realtà, causando l'insurrezione di patologie mentali (stress, ansia, depressione) e fisiche (obesità). Questi sintomi, nel 2018, sono stati ufficialmente identificati all'interno dell'undicesima revisione della Classificazione Internazionale delle Malattie (ICD-11) dal World Health Organization (WHO) come ``gaming disorder'', malattia appartenente alla famiglia dei disturbi mentali e comportamentali \cite{ICD11_2018}. C'è da sottolineare, comunque, come quest'ultimo fatto sia stato ampiamente criticato e ritenuto prematuro, data anche la limitatezza di dati a supporto della teoria \cite{Aarseth_2017}.

Comunque sia questi ultimi aspetti negativi sono più legati all'utilizzo di videogiochi in generale che a quello dei Serious Games. Inoltre,ai vantaggi sopracitati, bisogna aggiungere anche i benefici derivanti dalla loro natura pedagogica. I principali vantaggi sono:

\begin{description}

\item [Coinvolgimento]
Come è stato più volte sottolineato, i Serious Game sono innanzitutto dei videogiochi ed è indubbio che molte persone si divertano nel giocarli, con la conseguenza di spendere molto tempo in questa attività. Ciò è dovuto principalmente al coinvolgimento, generato dal divertimento, che un videogioco ben strutturato riesce a creare nel giocatore. È possibile sfruttare questo aspetto per mantenere alto il livello di concentrazione di uno studente, evitando distrazioni dovute a poco interesse e noia.

Sebbene la sua importanza, il divertimento non è l'unico modo per coinvolgere il giocatore. Si possono sfruttare anche altri aspetti psicologici per aumentare il coinvolgimento. Ad esempio, la curiosità, che può spingere un utente ad immergersi di più nel mondo virtuale solo per esplorarlo e scoprire tutti gli aspetti creati dagli sviluppatori.  
 
Ma il metodo più efficace per garantire un buon coinvolgimento da parte di chi gioca è quello di creare continue sfide. Proponendo degli ostacoli da superare, degli obiettivi da raggiungere, è possibile mantenere alto il livello di concentrazione dell'utente, che proverà un senso di soddisfazione ogniqualvolta riuscirà a completare una sfida, gettandosi nella risoluzione di quella successiva. Questo aspetto è stato soggetto di studio da parte di numerosi studiosi. Tra questi, Mihaly Cziksentmihalyi in \cite{Cziksentmihalyi_1988} e in \cite{Cziksentmihalyi_1991}, esplora ed espone i diversi stati mentali che una persona può attraversare nel momento in cui si trova coinvolto in un'attività che richieda delle abilità e includa delle sfide. Una rappresentazione grafica è riportata in figura \ref{fig:flow_theory}. 

\begin{figure}[tbh]

\centerline{\includegraphics[scale=0.65]{Immagini/flow_theory.pdf}}
\caption{Grafico raffigurante la Teoria del Flusso di Cziksentmihalyi} \label{fig:flow_theory}

\end{figure}

Uno sviluppatore di un Serious Game deve essere capace di mantenere il giocatore all'interno del cosiddetto ``Canale di Flusso'', tenendo alta la motivazione. Questa infatti rappresenta l'elemento chiave per cui l'apprendimento possa avvenire. Per fare ciò, oltre a proporre delle sfide, il Game designer deve anche contemplare un sistema di feedback che renda l'utente consapevole dei propri progressi e del raggiungimento degli obiettivi, coinvolgendolo attivamente nel processo di apprendimento. Il gioco, inoltre, riduce l'ansia associata al compimento degli errori, visti non più come un fallimento che impedisce i progressi, ma come una fase necessariamente da attraversare per imparare. Naturalmente, al fine di ottenere i risultati migliori, il contesto del gioco in cui si cerca di raggiungere questo grado immersione e coinvolgimento deve essere il più vicino possibile ad un contesto del mondo reale.

\item[Apprendimento situato e contesto]
Nel 1991 Jean Lave e Etienne Wenger propongono in \cite{Lave_1991} una rivisitazione del concetto di apprendimento: i due studiosi affermano che questo non si sviluppa solo se indotto dall'insegnamento, ma anzi è un processo che si ottiene in determinati contesti, rapportandosi con altre persone (andando, quindi, a formare una comunità di ``practioners'') e in relazione al coinvolgimento in attività specifiche. In questo senso, l'apprendimento è il risultato di ciò che viene definito dagli autori come ``legitimate peripheral partecipation'', ossia un processo attraverso il quale i neo-membri di una comunità di ``practioners'', svolgendo inizialmente compiti semplici e poco rischiosi, acquisiscono gradualmente tutte le competenze necessarie per diventare esperti, finendo per essere coinvolti in ogni attività e pratica della comunità.

Sulla base di questa teoria, negli anni a seguire, alcuni studiosi hanno cercato di trovare un'applicazione anche in campo informatico. In particolare, nel 2000, Jan Herrington in \cite{Herrington_2000} espone una lista di 9 features per identificare un modello di apprendimento situato, definendo poi un framework per il design degli ambienti d'insegnamento. Questi principi sono:

\begin{enumerate}

\item
Fornire contesti che rispecchino il modo in cui le conoscenze verranno usate nella realtà;
\item
Fornire attività realistiche;
\item
Permettere l'accesso alle performance di esperti;
\item
Fornire ruoli e prospettive multiple;
\item
Supportare la costruzione di conoscenza collaborativa;
\item
Promuovere la riflessione;
\item
Rendere esplicita la conoscenza tacita; 
\item
Fornire l'aiuto e il sostegno degli insegnanti nei momenti critici;
\item
Fornire giudizi durante le attività di insegnamento.

\end{enumerate}

Ancora, nel 2004, David Williamson Shaffer in \cite{Shaffer_2005} sottolinea la potenza che può generare il mondo virtuale dei videogiochi e come questo renda possibile lo sviluppo dell'apprendimento situato, permettendo allo studente il confronto con molteplici contesti in cui imparare concetti anche complessi, senza però perdere di vista la loro relazione con i problemi del mondo reale. 

Il contesto di un Serious Game, inoltre, gioca un ulteriore ruolo di supporto nell'insegnamento dei concetti di teoria. In accordo con diverse teorie pedagogiche, insegnare non significa fornire solamente nuove informazioni. È necessario integrarle con il bagaglio conoscitivo dello studente, in modo che siano assimilate nella maniera più corretta. Inserendole nel giusto contesto, grazie anche all'immersione che si viene a generare, è possibile per il giocatore creare i legami con quanto già appreso, necessari per facilitare la memorizzazione dei nuovi concetti.

\item[Responsabilizzazione]
Molto spesso nei Serious Games, il giocatore viene catapultato in un contesto virtuale dove ricopre posizioni importanti dalle responsabilità elevate. Questo comporta che dovrà prendere delle decisioni le cui conseguenze avranno un impatto nell'ambiente che lo circonda. Data la possibilità di ricevere dei feedback visivi in tempi immediati, un giocatore può stabilire la corretta relazione causa-effetto delle sue decisioni, capire quali di esse fossero quelle corrette e rendere il processo di apprendimento più semplice e concreto.

\item[Necessità di creare un modella della realtà]
Apprendere nozioni nel mondo reale può essere difficile anche a causa dei molteplici stimoli che una persona può ricevere, la maggior parte dei quali può anche risultare inutile. Nella creazione di un Serious Game (e più in generale di un qualsiasi videogioco), lo sviluppatore, per questioni legate al tempo e ai costi, deve adoperare delle operazioni di semplificazione della realtà, scegliendo cosa rappresentare fedelmente e cosa invece approssimare o ignorare. Questo comporta un vantaggio in termini di apprendimento, dato che il giocatore/studente si troverà ad interagire solo con gli elementi strettamente necessari per la sua formazione, evitando distrazioni causate dagli elementi superflui.

\end{description}

\section{Case study}{\label{sec:cases}

Come già affermato, nell'ultimo periodo, il boom dei Serious Games come strumento didattico si è diffuso anche in ambito informatico. A testimonianza è possibile confrontare la tabella 1 in \cite{Hendrix_2016} in cui è riportato una schematizzazione dei Serious Game per la cyber-sicurezza sviluppati negli ultimi anni. Nella stessa tabella, oltre a una breve tassonomia dei vari giochi, sono riportati anche i risultati ottenuti con il loro utilizzo. Come si può notare non tutti hanno registrato risultati, dovuto anche alla necessità di avere ulteriori valutazioni, ma in generale è possibile affermare che il loro utilizzo abbia dato dei benefici. Tra quelli più positivi, ne sono stati scelti tre Serious Games da analizzare e di cui riportare le principali caratteristiche, anche in relazione con i concetti espressi fin ad ora.

\subsection{CyberCIEGE}

CyberCIEGE è un videogioco sviluppato nel 2006 da parte della Naval Postgraduate School per insegnare concetti di sicurezza delle reti. Il suo sviluppo è stato sovvenzionato dalla US Navy ed è attualmente utilizzato dagli stessi sviluppatori in corsi didattici, così come da numerose agenzie ed istituzioni scolastiche come strumento di addestramento. 

Il gioco è stato creato per permettere agli studenti di confrontarsi con delle decisioni a tema di sicurezza informatica, inserendoli in un ambiente sicuro e che incoraggia alla sperimentazione e alla riflessione. L'obiettivo è quello di mostrare i concetti astratti e le limitazioni dei vari meccanismi di difesa. Vi sono oltre 20 scenari che cercano di trattare il più possibile i vari concetti. Lo studente, nel gioco, ricopre il ruolo di amministratore di sistema di una qualche azienda e in ognuno degli scenari vi sono degli obiettivi da completare, il cui completamento potrà permettere l'avanzamento al livello successivo. Per far ciò dovrà prendere delle decisioni che possono potenzialmente intaccare la sicurezza dell'ambiente in cui lavora. Nei vari livelli, per completare i propri obiettivi, sarà necessario acquistare server aggiuntivi, creare permessi di rete specifici per permettere l'accesso alle risorse di sistema agli utenti indicati dal gioco, occuparsi della sicurezza fisica dei sistemi, educare le nuove risorse e così via. È presente, inoltre, un sistema di ricompense che premia il giocatore nel momento del raggiungimento degli obiettivi (altrimenti, in caso contrario, verrà punito tramite lo stesso). I principali elementi del gioco sono:

\begin{description}

\item[Asset]
L'insieme delle informazioni che il giocatore dovrà proteggere dagli attacchi. Possono essere sia fisiche che virtuali e ognuna di esse richiede un trattamento diverso, a seconda che se ne voglia mantenere la segretezza, l'integrità o altre proprietà. Hanno un valore economico specificato che oltre a quantificare il danno che l'azienda subirebbe in caso di perdita della risorsa, caratterizza anche la frequenza degli attacchi subiti (più la risorsa sarà costosa, più frequentemente sarà attaccata).

Gli asset potrebbero dover essere condivisi all'interno dell'azienda, il che obbliga il giocatore a definire ed implementare una rete adatta affinché ogni utente possa accedervi senza correre alcun rischio, tenendo anche conto della loro dislocazione sul territorio. Ciò comporta, se necessario, anche l'eventuale setup di una VPN o di altre misure di protezione nel caso in cui l'accesso all'asset avvenga tramite Internet.
\item[Utenti]
L'insieme degli impiegati virtuali presenti in ogni scenario. Come detto, al fine di completare gli scenari, è necessario che il giocatore fornisca loro le risorse di cui hanno bisogno, mettendoli nelle migliori condizioni di lavoro. A seconda del verificarsi o meno di queste condizioni, gli utenti possono assumere degli atteggiamenti diversi, a volte anche nocivi per la stessa azienda. Questo, unito anche al loro grado di abilità nell'utilizzo delle le risorse, permette di distinguere quattro categorie di utenza diversa:

\begin{itemize}

\item
\textbf{Utenti normali} eseguono correttamente il loro lavoro utilizzando gli asset messi a loro disposizione. Possono apprendere nuove cose e migliorare la loro abilità. Ciò non toglie che in caso di procedure particolari da eseguire, all'insorgere di un problema, tendono ad irritarsi, cercando degli escamotage potenzialmente pericolosi. Proprio per questo non è possibile garantire loro la gestione di dati particolarmente sensibili;
\item 
\textbf{Utenti affidabili} hanno un'abilità più elevata rispetto agli utenti normali. Ciò comporta che possono trattare dati sensibili, ricoprendo ruoli di alta responsabilità, e sono molto più tolleranti se messi di fronte a procedure complesse e restrittive da eseguire. Possono frequentare corsi speciali di aggiornamento;
\item 
\textbf{Utenti arrabbiati} sono utenti normali le cui richieste sono state ignorate (o non soddisfatte) dal giocatore. Cercheranno di recar danno all'azienda, cercando però di non eseguire azioni troppo rischiose che comportino un loro licenziamento nel caso in cui vengano scoperti;
\item
\textbf{Utenti incompetenti} non hanno l'autorizzazione al trattamento di dati sensibili e generalmente non cercheranno di violare le politiche discrezionali dell'azienda. Tuttavia la loro incompetenza e l'ignorare i propri limiti li può portare a fraintendere la discrezionalità di suddette politiche,causando danni ad informazioni a cui non dovrebbero nemmeno aver accesso.

\end{itemize}

In poche parole, quindi, il giocatore è tenuto a gestire sia i rischi esterni che potenziali rischi interni alla stessa azienda, dovuti a comportamenti dannosi degli utenti arrabbiati e/o inesperti.
\item[Attaccanti]
Sono coloro che cercheranno di perpetrare gli attacchi, sia fisici che virtuali, ai danni dell'azienda. Sono suddivisi in due categorie principali:

\begin{itemize}

\item
\textbf{Vandali} elementi spinti principalmente dalla noia e/o dalla pura curiosità tecnica. Non hanno motivazioni particolari che li invogli a spendere grosse risorse nell'attacco, ma hanno le competenze necessarie per danneggiare esplicitamente gli asset. Alcuni possono essere spinti in realtà solo da intenti sperimentali e non si rendono conto della pericolosità delle loro azioni. Ciò non toglie che la loro presenza nei sistemi aziendali comporti l'intraprendere di azioni riparatorie da parte del giocatore;
\item
\textbf{Attaccanti professionisti} sono spinti da motivazioni prettamente economiche e, pertanto, hanno la propensione ad investire sia le risorse che il tempo nell'attacco. Cercano di effettuare attacchi clandestini la cui rintracciabilità risulti difficile da parte del giocatore.Tenteranno, inoltre, di infiltrarsi sia all'interno dell'azienda (facendo assumere dei loro agenti o corrompendo gli utenti già presenti) che all'interno delle compagnie partner fornitrici di software, in modo da poter installare Trojan Horse o trap door nei sistemi aziendali, così da garantirsi l'accesso agli asset voluti. 

\end{itemize}

\item[Zone]
Ogni scenario è suddiviso in una o più zone, corrispondenti, ossia, alle suddivisioni fisiche dell'ambiente di lavoro. È possibile definire per ogni zona una politica di accesso, più o meno restrittiva, per ogni tipo di utente, definendo anche cosa si può portare al suo interno e cosa no. Per aiutare a rispettare queste regole, si possono utilizzare meccanismi di protezione aggiuntivi, quali porte magnetiche (il cui meccanismo di sblocco può essere basato su sistemi biometrici) o guardie di sicurezza.

Gli utenti si possono muovere tra le zone rispettando le regole definite. Tuttavia occorre considerare che la rete aziendale si si estende attraverso zone multiple. Ciò significa che, in caso di attacco andato a segno, è possibile per gli attaccanti ottenere l'accesso virtuale anche a zone proibite. Occorre quindi proteggersi ed evitare il verificarsi di questa situazione, utilizzando le risorse messe a disposizione dal gioco, come ad esempio dispositivi per la cifratura della rete o l'instaurazione di una VPN.
 
\end{description}

Il gioco inoltre mette a disposizione del giocatore 2 ulteriori strumenti, aumentando la profondità del gameplay. Il primo è lo Scenario Development Tool (SDT). In poche parole è possibile produrre dei file di testo, scritti in Scenario Definition Language (SDL), per definire e descrivere degli scenari aggiuntivi, in modo da coprire quegli argomenti che non sono trattati in quelli predefiniti. Il linguaggio SDL descrive gli scenari in termini di utenti, asset, obiettivi degli utenti, attacchi e motivi per cui avvengono e impostazioni di sicurezza iniziale. Una volta definito ciò, il motore di gioco crea la topologia di rete, le impostazioni di sicurezza e, a partire dalla definizioni degli attacchi, stabilisce se essi andranno a buon fine o meno. gestirà, inoltre, in maniera automatica l'economia del gioco, lasciando quindi lo sviluppatore libero da questo compito. Ovviamente è necessario specificare un'ambientazione e gli obiettivi per completare lo scenario, in modo da permettere al giocatore di procedere attraverso una sequenza di sfide coerente e ben organizzata.

Il secondo strumento è una modalità di gioco alternativa: mentre normalmente ci si ritrova nei panni di chi deve difendere e prevenire gli attacchi alla rete gestita, nella modalità alternativa è possibile ricoprire il ruolo dell'attaccante, dando quindi la possibilità di vedere la rete creata precedentemente da una nuova prospettiva. Il nuovo ruolo ricoperto permette di dimostrare l'effettiva protezione garantita dai metodi difensivi implementati ai vari tipi di attacco, così come l'efficacia di quest'ultimi. Anche in questo caso è richiesta al giocatore una buona capacità decisionale per scegliere le tattiche di attacco più adatte, i cui esiti saranno subito mostrati, permettendo di valutare la tenuta difensiva della rete.

La valutazione del giocatore avviene su due livelli: il primo, più superficiale e immediato, è collegata all'andamento dell'economia del gioco. Prendere delle decisioni sbagliate, infatti, comincerà a far perdere fondi alla propria azienda, portandola ben presto sull'orlo della bancarotta (e di conseguenza alla fine del gioco). Al contrario, le decisioni corrette aiuteranno a generare introiti e permetteranno l'avanzamento ai livelli successivi. Oltre a questo, alla fine di ogni scenario viene mostrato al giocatore un log, riassumente tutte le decisioni prese durante il gioco, opportunamente analizzati dal sistema stesso, in modo da mettere in risalto le motivazioni dietro ad una determinata decisione. Questo può anche essere usato dagli insegnati, per registrare i progressi di uno studente e gli errori nei vari scenari. I log sono disponibili anche nel momento in cui si giochi uno scenario creato tramite lo SDT. Lo sviluppatore può configurare opportunamente dei trigger in modo da generare le parti di log nel momento in cui si verifichi una determinata situazione.

Nel corso degli anni, CyberCIEGE ha ottenuto ottimi risultati come strumento didattico, come dimostrano anche i risultati degli studi condotti sul suo utilizzo \cite{Jones_2010, Raman_2014, Krassmann_2015}. La sua efficacia è dovuta a vari fattori: innanzitutto il giocatore/studente ricopre, all'interno del gioco, un ruolo dall'elevata responsabilità. Ciò spinge ad affinare la propria abilità di individuare le giuste scelte da prendere nei vari contesti. Altri aspetti positivi sono sia l'immediatezza con cui sono presentati gli argomenti, mettendoli all'interno di un contesto ben delineato e soprattutto facilmente riconducibile alla realtà, sia la prontezza con cui vengono fornite le valutazioni. Inoltre la possibilità di creare scenari personalizzati, così come quello di cambiare il ruolo, permettendo quindi di affrontare gli argomenti da una nuova prospettiva, danno una profondità aggiuntiva al gameplay, offrendo ulteriori spunti di apprendimento. 

Ovviamente non è esente da difetti: il gioco richiede che il giocatore abbia una discreta conoscenza degli argomenti trattati, pena la difficoltà di giocare anche negli scenari più semplici. Inoltre dal punto di vista grafico si potrebbe aumentare la chiarezza di alcuni menu ed interfacce, rese alcune volte in maniera confusionaria, tramite l'utilizzo di informazioni aggiuntive e/o messaggi di suggerimenti. Ciononostante, la praticità che lo caratterizza e l'immersione che si viene a generare dal suo utilizzo lo rendono uno strumento didattico molto valido e dall'alta efficacia.

\subsection{Anti Phishing Phil}

Anti Phishing Phil è un videogioco sviluppato nel 2007 da un team del CyLab Usable Privacy and Security Laboratory, facente parte della Carnegie Mellon University. Il gioco è stato supportato dalla US National Science Foundation per portare avanti l'iniziativa, da loro promossa, per aumentare la consapevolezza dei pericoli informatici \cite{CUPS_web}. Nel 2008 è stato acquistato dalla Wombat Security Technologies ed è tuttora da loro venduto, insieme ad altri prodotti, come strumento per il training. Nel 2009, il dipartimento di stato USA lo ha utilizzato per la formazione di oltre 55000 dipendenti \cite{Clarke_2009}. 

La teoria presente all'interno gioco verte su un solo argomento, di cui però molto spesso si sottovaluta l'importanza: il phishing e le tecniche ad esso legate. Lo scopo è quello di educare la gente a riconoscere le trappole informatiche ed evitare di farsi ingannare, in modo da garantire la sicurezza dei dati sensibili, che siano quelli personali o aziendali. Il gioco ha un gameplay molto semplice ed intuitivo: al suo interno ci si ritrova a vestire i panni di un pesce chiamato Phil, imbattutosi in un gruppo di esche. A ogni esca è associato un URL, di cui occorre determinare la legittimità. In caso di indirizzo associato ad un sito phishing, lo si deve scartare in modo da non venire pescati e perdere le proprie vite. In caso contrario è possibile mangiare l'esca, guadagnando punti. 

Il gioco è strutturato in quattro stage differenti, in ordine crescente per difficoltà, che vertono ognuno su diversi tipi di URL ingannevoli. Durante il gameplay, sono forniti al giocatore dei suggerimenti e delle indicazioni per mezzo di un altro personaggio (il padre di Phil). Per aumentare il grado di sfida, inoltre, sono inseriti all'interno di ogni scenario dei pesci nemici. Se Phil dovesse entrare in contatto con uno di loro, verrebbe mangiato e perderebbe una vita.

L'approccio allo sviluppo del videogioco si è diviso in 2 fasi, come riportato in \cite{Sheng_2007}: innanzitutto gli sviluppatori hanno individuato quali argomenti erano interessati a far assimilare al giocatore. In particolare, la scelta è ricaduta su tre aspetti:

\begin{enumerate}

\item
come identificare gli URL associati a siti di phishing;
\item
dove trovare degli indizi per poter identificare se un sito web è affidabile o meno;
\item
come utilizzare i motori di ricerca per individuare i siti web validi.

\end{enumerate}

Una volta definiti questi concetti, per far si che gli utenti riuscissero a recepirli in maniera corretta, gli sviluppatori hanno attinto dalle scienze pedagogiche, applicando i principi di:

\begin{itemize}

\item
\textbf{Riflessione:} ossia il processo tramite cui lo studente si focalizza mentalmente su ciò che sta apprendendo. Secondo degli studi, riportati in \cite{Sheng_2007}, l'apprendimento tramite Serious Games aumenta se, durante il gameplay, sono presenti dei momenti in cui i giocatori hanno la possibilità di riflettere sulle nuove conoscenze apprese. Nel caso di Anti-Phishing Phil, il principio è applicato con la visualizzazione, alla fine di ogni livello, di un report con indicati i siti analizzati durante lo scenario, fornendo per ognuno di loro la corretta descrizione della loro natura;
\item
\textbf{Agenti story-based:} gli agenti sono elementi che aiutano e supportano lo studente durante il processo di apprendimento. Secondo questo principio, utilizzare degli agenti contestualizzati all'interno della storia del gioco migliora l'apprendimento. Le persone infatti tendono ad assimilare più informazioni se presentate in maniera organizzata e con dei rapporti causa-effetto, esattamente come accade quando si racconta una storia.In questo caso, Phil (il protagonista della storia e alter-ego del giocatore) rappresenta l'agente in questione;
\item
\textbf{Conoscenza concettuale-Conoscenza procedurale:} questi due tipi di conoscenze si influenzano a vicenda in maniera continua e danno vita ad un processo iterativo che dura per tutto il processo di apprendimento. All'interno del gioco questo viene reso tramite l'utilizzo di consigli procedurali specifici (es. ``URL con numeri all'inizio sono solitamente truffe''), affiancati da conoscenze concettuali (es. spiegazioni sulle parti che formano un URL e quali sono le più importanti).

\end{itemize}

L'apprendimento del giocatore, basato sui principi appena esposti, all'atto pratico si sviluppa grazie all'ausilio di messaggi di training. Questi sono stati inseriti in quattro fasi/posti diversi all'interno del gioco:

\begin{itemize}
\item
\textbf{Feedback durante il gameplay:} messaggi che vengono mostrati nel momento in cui si effettua una scelta (mangiare l'esca o meno) e che offrono un riscontro visivo immediato alla decisione presa;
\item
\textbf{Suggerimenti da parte del padre di Phil:} è possibile richiedere l'aiuto del padre di Phil durante il gameplay. Questi rispondere dando dei consigli su cosa osservare per effettuare la giusta scelta. Occasionalmente potrà mostrare i risultati di una ricerca sul web associata all'URL in questione. Con questi tipi di messaggi si forniscono le conoscenze concettuali relative all'utilizzo di un motore di ricerca e all'identificazione degli indirizzi affidabili;
\item
\textbf{Report di fine livello:} alla fine di ogni livello si mostra un sunto dei risultati conseguiti durante la partita. A fianco delle scelte errate sono riportate spiegazioni sul perché siano sbagliate e consigli su come identificare gli URL correttamente;
\item
\textbf{Tutorial tra livelli:} tra un livello e l'altro sono stati inseriti mini-tutorial per spiegare le restanti nozioni non coperte all'interno dei messaggi precedenti, soprattutto riguardo l'utilizzo dei motori di ricerca per identificare un sito inaffidabile.

\end{itemize}

All'interno di \cite{Sheng_2007} è riportato anche una statistica per dimostrare l'efficacia del videogioco: sono stati condotti degli esperimenti su più di 1000 candidati in un arco temporale che va da settembre 2006 fino a febbraio 2007. I dati raccolti mostrano come l'utilizzo di Anti-Phishing Phil sia utile per migliorare l'abilità di riconoscere un sito di phishing da uno reale, soprattutto se paragonato ad altri metodi. I motivi di questi risultati, secondo le parole degli sviluppatori, sono da ricercare sia nel contenuto dei messaggi di training sia nella modalità in cui è presentato questo contenuto. È indubbio infatti che, nonostante non utilizzi un contesto realistico capace di generare un'elevata immersione nel giocatore, Anti-Phishing Phil ha il pregio di presentare gli argomenti in maniera semplice e diretta, guidando il giocatore nell'apprendimento e rendendo i concetti facilmente assimilabili da chiunque. 

\subsection{\doxed}

\doxed è un Serious Game che differisce in maniera radicale dagli altri due casi appena studiati: è infatti un gioco di carte, di cui solo ultimamente è stata creata una versione per PC, disponibile sulla piattaforma digitale di Steam \cite{Doxed_Steam}. Sviluppato a partire dal 2012 da quattro studenti, Zachary Peterson, Mark Gondree, Kate Lockwood e Joe Welch, è stato parzialmente supportato dal National Science Foundation, con l'assegnazione di due premi, e ha dato il via al progetto di ricerca TableTop Security, con l'obiettivo di investigare sull'utilizzo di giochi sia in classe che al di fuori per l'educazione alla sicurezza informatica \cite{Doxed_Site, TTS_Site}.

Come riportato in \cite{Gondree_2013}, l'obiettivo per cui è stato creato \doxed è quello di permettere una sempre più ampia diffusione delle discipline legate alla sicurezza informatica, cercando in particolar di modo di coinvolgere gli studenti più giovani, così da farli avvicinare fin da subito a questa disciplina, largamente ignorata nei piani di studio delle scuole primarie e secondarie. Inoltre, durante le fasi di design, al fine di aumentare le probabilità di successo, hanno puntato a rendere il gioco facilmente accessibile e giocabile (non è richiesta, infatti, alcuna conoscenza della materia da parte dei giocatori) e soprattutto lo hanno rilasciato sotto una licenza open-source, rendendolo di fatto completamente modificabile da parte di chiunque, in modo da rendere l'esperienza di apprendimento ancora più personale e coinvolgente.

Le meccaniche del gioco si basano su quelle di ``Forbidden Island'', gioco da tavolo creato da Matt Leacock. I giocatori impersonano le figure di alcuni hacker e si trovano all'interno di una rete informatica (formata dalle carte) in cui devono trovare e collezionare quattro diversi asset. All'inizio del proprio è possibile intraprendere alcune azioni: compromettere un nodo, spostarsi su un nodo precedentemente compromesso e scambiare le carte con gli altri giocatori. Dopo di ciò si riceveranno delle informazioni (sotto forma di ulteriori carte) riguardanti la rete in cui ci si trova e le sue vulnerabilità. È possibile impadronirsi di un asset scartando quattro carte che lo raffigurano mentre si occupa il corrispondente punto di cattura. Alla fine del turno di tutti i giocatori, la rete si aggiusta, modificando la propria connotazione. Questo sta a simboleggiare l'intervento di un amministratore di sistema che cerca di impedire l'attacco alle proprie risorse.

Dovendo essere un gioco da utilizzare all'interno di classi di studenti, \doxed adotta un approccio di tipo collaborativo, piuttosto che competitivo: questo per aumentare la coesione tra gli studenti e rispecchiare la cooperazione necessaria per lo svolgimento di progetti e lavori di gruppo. La terminologia utilizzata al suo interno è molto semplice, ma comunque efficace. Questo per cercare di non spaventare gli studenti, creando in loro confusione ed inutili incomprensioni, e al contempo stimolare la loro curiosità. 

La rete, come detto, è rappresentata tramite le carte, ognuna delle quali identifica un particolare nodo. Sebbene sia suggerita inizialmente una topologia a cui far riferimento, è possibile creare e esplorare le configurazioni più disparate. I nodi raffigurano le componenti più classiche che formano una rete aziendale, quali server DNS, serve mail, firewall, gateway di VPN. Quest'ultimi richiedono delle azioni aggiuntive da parte del giocatore, per essere violati, proprio come le loro controparti reali. Anche l'iconografia usata si muove in questa direzione, cercando di rappresentare in maniera semplice la vasta diversità dei client presenti all'interno di una rete aziendale (PC desktop, laptop, smartphone, tablet, ...).

I giocatori, in \doxed, possono assumere i ruoli di diversi tipi di hacker, ognuno specializzato in un tecnica di attacca: malware, social engineering, cryptoanalisi, botnet ed altri ancora. È possibile, durante il proprio turno, pescare una carta ``zero-day exploit'', con si può compromettere immediatamente ed occupare un nodo della rete: questa abilità, però, può essere utilizzata una sola volta durante il gioco. Sebbene possa sembrare irreale che un ``zero-day exploit'' permetta di attaccare qualsiasi tipo di obiettivo, senza alcuna distinzione, è stata fatta questa scelta di rappresentazione per rinforzare l'idea che e minacce sono ovunque e è possibile effettuare un attacco in maniera abbastanza semplice. Ovviamente l'utilizzo singolo permesso dal gioco richiede la pianificazione di una strategia ben congegnata, tipicamente associato agli ``zero-days exploit''.

La rappresentazione dei difensori, invece, è lasciata alla dinamica di adattamento della rete. Questo permette di illustrare le sfide relative ad un approccio alla sicurezza di tipo ``penetrate-and-patch''. Inoltre i giocatori possono meglio capire che questa tecnica non previene futuri attacchi, dato che dopo un cambiamento della rete è possibile comunque trovare nuove vulnerabilità per effettuare un nuovo tentativo di manomissione. La frequenza con cui avvengono le modifiche alla rete sono scandite da un contatore, simboleggiante la quantità di attenzioni che sta ricevendo l'infrastruttura dai suoi amministratori. Se questa diventa troppo alta, c'è la possibilità che la rete venga dismessa, causando la sconfitta di tutti i giocatori.

Anche in questo caso, sono state trovate delle limitazioni al gioco: \doxed, in accordo con quanto affermato dagli stessi creatori, offre una rappresentazione della realtà a tratti troppo semplicistica. Le categorie degli asset rappresentati sono state scelte in maniera arbitraria, la rappresentazione fornita dei dati si focalizza solo su alcune proprietà di sicurezza (ignorando completamente altre), la rete è anch'essa rappresentata in maniera approssimata e viene fornita un solo approccio difensivo che è quello del ``penetrate-and-patch'', ignorando altre tecniche come i trusted system, meccanismi di difesa attivi o adattivi. Ciononostante, \doxed risulta un gioco molto adatto per approcciare l'argomento della sicurezza informatica, soprattutto per chi ha conoscenze limitate al riguardo. Sebbene la rappresentazione della realtà offerta è a tratti molto semplicistica, riesce a coinvolgere i giocatori, offrendo loro molti spunti di riflessione, offrendo la possibilità di iniziare un dialogo tra ciò che è stato osservato nel gioco e gli attacchi che avvengo nel mondo reale.